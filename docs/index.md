### Опис проекту

Проблемою, яку наша команда поставила перед собою для вирішення, є зрозуміти рівень довіри студентів один до одного.

Для знаходження рішення цієї проблеми можна виділити два найбільш вагомі питання на які варто було шукати відповідь: як саме можна визначити рівень довіри; чим має бути проект, щоб був цікавим і водночас по можливості приносив користь його користувачам.

З тих ідей, що придумала наша команда, було вибрано сервіс, котрий дає можливість студенту анонімно розмістити оголошення про свої певні необхідності, які наразі не можуть бути вирішені ним самим. Це допоможе у  пошуку іншого студента всередині університету, який би зміг допомогти з цим питанням. Перевагою користуванням даного сервісу є комфортність у психологічному плані. Це означає, що автор оголошення може уникнути дискомфорту під час публікації оголошення за рахунок того, що ніхто не знає, хто саме є автором. Таким чином, це дає можливість мінімізувати кількість студентів, котрі безпосередньо будуть знати про описану в оголошенні проблему. В додаток до цього, під час реєстрації на сайті повинен бути вказаний номер студентського квитка. Це дає гарантію того, що викладачі не будуть мати змоги користуватися сервісом, що створює також свій певний комфорт для студентів.

Як побічний ефект можна очікувати покращення рівню “дружності” між студентами всередині університету. Це може бути спричинено такими факторами як, наприклад, відчуття обов’язку перед тим, хто допоміг вирішити питання, або усвідомлення того, що можливо у майбутньому користувач буде у тій самій ситуації, що і автор оголошення.
